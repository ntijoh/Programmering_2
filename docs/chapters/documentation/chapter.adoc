:imagesdir: chapters/documentation/images

= Dokumentation

I _Programmering 1_ förväntades ni skapa funktioner för grundläggande funktionalitet (t.ex sorteringsalgoritmer) själva.

I kursplanen för _Programmering 2_ står det att ni ska kunna använda språkets inbyggda klasser och metoder (dvs, istället för att skriva en egen sorteringsalgoritm bör ni använda `Array`-klassens `#sort`-metod)

Ett språks inbyggda klasser och/eller metoder brukar kallas för dess _standardbibliotek_. 

Rubys standardbibliotek är _enormt_ och det är i det närmaste omöjligt för någon att kunna allt utantill. 

Ni behöver därför kunna hitta och läsa dokumentationen för Rubys standardbibliotek.

[NOTE]
====
Rubys standardbibliotek finns dokumenterat på https://ruby-doc.org
====

Rubys standardbibliotek är helt uppbyggt kring klasser (eftersom Ruby är ett objektorienterat språk). För att hitta i dokumentationen måste man alltså veta namnet på klassen man vill läsa på om.

[NOTE]
====
För att hitta dokumentationen är det enklaste att använda en sökmotor som Google.

I google är det bäst att skriva `klassensNamn -site:ruby-doc.org`

(`-site:ruby-doc.org`) gör att man endast får träffar från just ruby-doc.org
====

När man väl hittat dokumentationen behöver man förstå hur man ska läsa dokumentationssidan:

.String-klassen på ruby-doc.org
[link=https://ruby-doc.org/core-3.1.2/String.html]
image::string_documentation_1.png[]

I listan till vänster syns alltså alla metoder som är definerade på klassen. I `String`-klassens fall är det _väldigt_ många. Alla klasser har inte fullt så många, men det finns säkert några som har ännu fler metoder.

[NOTE]
====
* Metoder som börjar med `::` (som `::new`) är klass-metoder.
* Metoder som börjar med `#` (som `#chomp`) är instans-metoder
====

Klickar man på en metod i listan kommer man till dokumentationen för metoden:

.String#chomp på ruby-doc.org
[link=https://ruby-doc.org/core-3.1.2/String.html#method-i-chomp]
image::string_documentation_2.png[]

Ofta skummar jag bara beskrivningen och hoppar direkt till exemplen - det är ofta lättare att förstå _för mig_.
